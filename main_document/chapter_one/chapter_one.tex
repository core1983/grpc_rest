\chapter{Wstęp}
\section{Wprowadzenie}
W ostatnich latach w świecie IT można było zauważyć trend polegający na promowaniu budowania dużych systemów jako aplikacji rozproszonych składających się z wielu serwisów. Prelegenci na różnych konferencjach programistycznych przepowiadali schyłek wszelkich problemów podczas budowania wielkich systemów wykorzystywanych w biznesie. W dniu dzisiejszym rozwiązanie to określane jest architekturą opartą na \textbf{mikroserwisach}. Koncepcja ta nie jest czymś zupełnie nowym i możemy określić ją jako rozwinięcie architektury SOA (Service Oriented Architecture). Idea tworzenia oprogramowania w architekturze mikroserwisowej polega na budowaniu autonomicznych komponentów z których każdy odpowiada za konkretne zadanie. Elementy te współpracując ściśle ze sobą pozwalają na dostarczenie wymaganej logiki biznesowej w systemach rozproszonych. \par Wielu architektów oraz zespołów programistów wizja rozbicia swojej monolitycznej aplikacji na wiele mikroserwisów zachęciła do prób budowania takich rozwiązań. Pomimo początkowego entuzjazmu popartego niezaprzeczalnymi zaletami mikroserwisów takimi jak:
\begin{itemize}
	\item możliwości stosowania różnych technologii
	\item skalowalności
	\item odporności na awarie
\end{itemize}
dały o sobie znać wady, które spowodowały, że projektowanie, implementacja oraz utrzymanie takiej architektury stało się olbrzymim wyzwaniem dla firm produkujących oprogramowanie. Jednym z największych problemów okazał się sposób komunikacji pomiędzy mikroserwisami. Tym samym projektowanie interfejsów API\cite{jacobson2015interfejs} wymagało od architektów oraz programistów rozwiązania problemów w następujących kwestiach:
\begin{itemize}
	\item wyboru formatu wymiany danych (JSON, XML itp.)
	\item zaprojektowania punktów końcowych wywołania serwisów
	\item obsługi błędów
	\item wydajności (ilość danych przy jednym wywołaniu serwisu, czas oczekiwania na odpowiedź)
	\item implementacji uwierzytelniania
	\item wybór technologii w której zostaną utworzone mikroserwisy
\end{itemize}
Mimo tych przeszkód korporacje pokroju Amazon, Netflix czy Google budują swoje olbrzymie systemy rozproszone w oparciu o mikroserwisy wykorzystując zróżnicowany stos technologii. Architektura mikroserwisowa przyczyniła się do spopularyzowania takich technologii jak chmura obliczeniowa (Amazon Web Services, Azure itp.) oraz rozwiązań opartych na kontenerach (Docker, Kubernetes).

\centerline{Move or remove below paragraph}
\par Technologiczny potentat jakim jest niewątpliwe firma Google opierając swój biznes na usługach sieciowych stworzyła w tym celu technologię opartą na protokole RPC (Remote Procedure Call), która miałaby być panaceum na wyżej wymienione problemy w stosunku do \enquote{klasycznego} podejścia opartego na technologii REST\@.
\section{Cel i założenia pracy}
Celem niniejszej pracy jest zaprojektowanie oraz implementacja scenariuszy, które symulowałyby typowe problemy z jakimi spotykamy się podczas tworzenia architektury mikroserwisowej. Założenia każdego scenariusza obejmują:
\begin{itemize}
	\item identyfikację oraz opis rozpatrywanego problemu,
	\item implementację mikroserwisów w technologiach RPC oraz REST,
	\item ocenę efektywności zastosowanych rozwiązań popartą wnioskami lub pomiarami
\end{itemize}
\par Scenariusze zostały opracowane tak, aby zaprezentować podstawowe problemy w projektowaniu oraz implementacji mikroserwisów i nie wyczerpują każdego możliwego aspektu. Wszystkie scenariusze będą zgromadzone w obrębie jednej solucji jako osobne projekty.